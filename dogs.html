<!DOCTYPE html>
<html>
<head>
	<link rel="stylesheet" type="text/css" href="textdump.css">  
	<meta http-equiv="content-type" content="text/html; charset=utf-8"/>

	<title>Gabriel Marcel</title>
	<style type="text/css">
		@page { margin: 2cm }
		p { margin-bottom: 0.25cm; line-height: 115% }
		.tooltip {
  position: relative;
  display: inline-block;
  border-bottom: 1px dotted black;
}

li {
  padding-bottom: 20px;
}

.tooltip .tooltiptext {
  width: 700px;
  top: 100%;
  left: 50%;
  margin-left: -350px; /* Use half of the width (120/2 = 60), to center the tooltip */
  visibility: hidden;
  width: 120px;
  background-color: black;
  color: #fff;
  text-align: center;
  border-radius: 6px;
  padding: 5px 0;

  /* Position the tooltip */
  position: absolute;
  z-index: 1;
}

.tooltip:hover .tooltiptext {
  visibility: visible;
}
	</style>
</head>
<body>

<h2>BALANGKAS NG ISANG PENOMENOLOHIYA AT ISANG METAPISIKA NG PAG-ASA</h2>
	<h5>ni Gabriel Marcel</h5>
<ol>

	<li>Sa isang pananaliksik na katulad ng pinangangantawanan ko ngayon, ni hindi maaring pumasok sa isip, na magsimula sa isang tanging depinisyon, at pagtiyagaan na unti-unting palabasin ang mga nilalaman nito. Ang nararapat ay: itawag sa inyong pansin ang isang tanging karanasan na...kailangan kong ipaglagay...ay umiiral sa mga kinakausap ko. Ang karansang ito ay ang "umaasa ako" na katulad ng karanasang batayan ng pananampalataya; ang "sumasampalataya ako." <div class="tooltip">Ito ay pagkakataong hanapin ang pormang dalisay ng karanasang pag-asa.  <span class="tooltiptext">It is an opportunity to find the pure form of the experience of hope.</span></div> O mas eksatong sabhin; kailangan nating iwanan ang pormang may kahalo o "malabnaw" nitong karanasang ito at tumungo sa pormang - hindi ko sasabihing ayon sa absolutong pag-iideya - kundi sa pormang pinakatigib sa mga katangiang may anyong naghihidwaan...sa masasabing pinakasiksik na porma ng karanasan ding ito.</li>

	<li>Kaya't huwag kayong maguguglat kapag nakita ninyo akong nagsisimula sa isang "umaasa ako" na napakababa ang antas. Ito'y magiging isang tunay na gabay na negatibo para sa atin.</li>

	<li>"Inaasahan ko na bukas mararatnan ni Jak ang pananghalian; hindi siya gagabihin." Ano pa ba ang ibig nitong sabihin kundi; iyan ang ninanais ko; sana maging pinakamatagal na posible ang aming pakikipagtagpo ni Jak. At mayroon pa akong mga dahilan upang isipin na ganyan nga ang manyayari; alam kong hindi na siya dadaan pa sa kanyang opisina kaya't makasasakay siya sa tren sa mabadaling araw, atbp.</li>

	<li>Totoo na mahahalata na natin dito ang dalawang sangkap na palaging magkasama: ang pagnanais, isang uring paniniwala. Gayunpaman, nasa katuwiran ako kapag tinatagurian ko itong isang pormang malabnaw ng pag;asa; sapagkat sa mga ganitong kaso, lumalapit ako sa matatawag nating antas oo-man-o-hini'y-pareho-sa-akin. Kung tutuusin mo, hindi malaking bagay kung alas-singko na lamang dumating si Jak. Wala anoman diyan na talagang <i>tinatablan</i> ako sa <i>puso</i>. Alalahanin ang praseng ito. Babalikan natin uli. Bukod dito, napapansin ko na ang mga dahilan ng pag-asa dito ay nasa labas ng aking sarili, sa labas ng aking pagkatao, napakalayo sa anomang pagkakaugat sa buod ng kung-sino-ako. Ang pinag-uusapan dito talaga ay isang simpleng kalkulasyon ukol sa mga pagkakataon na tinitimbang-timbang ko sa aking sarili, isang paglutas sa isang maliit na problema ukol sa kung ano kaya ang mga malamang na mangyayari. Maidadagdag pa: na, kung nakukutuban ako na maiinip lamang ako kay Jak sa kanyang pagbisitang wala sa oras, ay baka sabihin ko pa; "<i>Nangangamba</i> ako't baka maratnan niya ang panananghalian."</li>

	<li>Ipapalagay naman natin ngayon sa, sa kabilang dako, ako'y bumabata sa isang pagsubok - maaaring pagsubok lamang sa aking sarili, o sa aming lahat na magkakasama. Matindi kong ninanais na makaligtas. Sana magwakas na ang pagsubok na iyan. Ang buong bisa ng "umaasa ako" ay nakatuon sa kaligtasan. Ang talagang nakasangkot ay na ako'y makaahon sa mga kadiliman na ngayo'y aking kinalulunuran. <br>Ang mga kadilima'y maaaring pagkakasakit, pagkawalay, pagkapaton, pagkaalipin. Ubod ng linaw na sa mga ganitong kaso'y imposibleng paghiwalayin ang "umaasa ako" at ang mismong sitwasyon; sapagkat ang "umaasa ako" ay bahagi ng sitwasyon. Ang pag-asa ay gumagalaw sa loob ng balangkas ng pagsubok hindi bilang kasangkap lamang, kundi bilang humuhubog sa tunay na <i>tugon</i>-ng-meron. Ginamit ko iyong salitang talinhaga na "kadiliman"; hindi naman aksidente na sumulpot dito ang talinhagang iyan. Sapagkat napakatotoo, na sa halaht ng pagsubok na kasinlubha ng tinatanaw dito, natutuklasan ko na ako'y kapos sa liwanag na aking pinakananais...sa panahon na hindi ko alam kung gaano magtatagal. Nakahanda rin naman akong sabhin na lahat ng ganito kalubhang pagsubok ay maaring ihambing sa isang uri ng pagkabihag.</li>

	<li>Sikapin nating lapitan, nang lalo nating masakyan, ang kahulugan ng salitang iyan. O kaya'y kilatisin natin ang mga katangian ng bawat sitwasyon na maaring itukoy ng mga salitang "maging bihag ng." Tiyak na ang pinag-uusapan ay isang uring pagbata. Kailan ba maaring maging karanasan ng pagkabihag ang pagbata? Batay sa anu-ano bang kundisyon? Dapat bigyan diin ang papel na ginagampanan dito ng katagalan ng panahon. Itinuturing kong akoy'y bihag, kung ang karanasan ko'y hindi lamang para bagang ako'y pinadarapa, kundi ginagapos pa. Nagmumula sa labas ko ang pumipigil sa akin. Ipinapataw sa akin ang isang patakaran ng pamumuhay, na tigib sa pagbabawal, sa bawat nibel ng aking sariling pagkilos. Maidaragdag pa na ang namumukod-tangi sa lahat ng mga sitwasyon na ating inuungkat sa sandaling ito, ay na nakikita kong kasangkot ako sa isang lubusang imposibilidad. Hindi ko sasabihin na palaging nagiging imposible ang gumagalaw, o pati kumilos sa isang paraang medyo malaya. Ang tinutukoy ko ay isang <i>pagka-hindi-maaring-dumadating sa isang kasaganaan ng mismong buhay; ng buhay-damdamin, o pati ng buhay-pag-uunawa sa bukod-tanging kahulugan nito</i>.

<br><br>Kitang-kita, halimbawa, na ang alagad ng arte, o ang manunulat, na nagdurusa sa matalagang pagkabaog, ay nakadarama ng isang tunay na pagkibilanggo. O, kung gusto mo, ang nadarama niya ay isang pagkapatapon; para bagang talaga siyang inalis sa liwanag na sa karaniwa'y kanyang ikinabubuhay. Samakatuwid, masasabi natin na bawat bihag ay nagiging dayuhan sa kanyang sarili. Kung sa bagay, maaring mangyari na ang aking pagkabunot sa sarili ay pagkakataon na, upang tumalas ang aking malay-tao at matauhan ako ukol sa bauoang loob na nawala, at ngayo'y aking inaasam na muling bawiin. Kung hindi dahil sa pagkabihag, baka ni hindi aako natauhan. Ganyan din ang nangyayari, halimbawa, sa maysakit. Para sa kanya, ang salitang "magaling na" ay gumigising ng siksik at maka-musikang alingawngaw, na sa karaniwan ay ni hindi masasagid man lamang ng hinala ng taong magaling nga. Ngunit, kailangan pa rin na tanungin ng tao sa sarili: Ano kaya ang talagang tunay, at ano ang pagbigo sa sarili, sa ideya ng "magaling na" na kinagigiliwan ng maysakit. Nahahawig diyan ang problema ng isang tao na nawala ang minamahal. Habang nalulungkot ako, para bagang malinaw ko siyang nakikita, at buhay na buhay--ngayon, na wala na siya sa akin--kaysa noon, noong harap-harapan pa kaming nakikipagtagpo, at nakikipagkapuwa-kalooban.</li>

	<li>Hindi na ako papasok sa mga detalye nitong usapang ito, nang huwag na tayong maligaw sa ating talakayan. Impamamasid ko lamang na ang ganitong tagisan ay hindi yata kayang buksan ang landas sa pag-asa; bagkus inilalagay pa sa alanganin. Nanganganib tayo makulong sa isang sulok, sa kagipitan na walang labasan--mga bilanggo ng isang karanasan na niluray-luray tayo. Sapagkat ang tagisan ng isang <i>umiiral na kalagayan</i> laban sa isang <i>inuulit sa alaala</i> ay hindi maaring kumpunihin. Napakalayo ng posibilidad na magkauawaan ang dalawa. Bagkus, parang may panata ang bawat lumalaban, na walang-sawang papabulaan ang kinakalaban. Ito lamang ang katuwirang mabibigkas natin; Ang resulta ng nasabing tagisan ay; pasaltahin ang sitwasyon na siyang batayan ng misyon sa pag-asa. Sapagkat ang mismong sitwasyon ay parang tawag ng naghihirap; ang misyon ng pag-asa ay tumungon. 

<br><br>Ngunit, may tututol: Sa kabila ng lahat ng mga sinabi mo, hindi ba may mga sitawasyon wala yatang kahit anong bahid ng trahedya, ngunit may katutubong kakayahan pa rin na pairalin, o pukawin pa, ang kilos ng pag-asa? Maiisip natin, halimbawa, ang babaeng naghihintay na siya'y magkaanak. Siya'y talagang masasabing tahanan ng pag-asa. Ganyan din ang baguntao o dalaga na nababalisa sa kahihintay na siya'y tubuan ng pag-ibig. Ngunit, sa palagay ko, ang mga ganyang halimbawa ay pinapatibay lamang ang mga nasabi na sa itaas. Sapagkat, palaging bumabaling ang loob ng tao sa isang liwanag na hindi pa nakikita, sa isang liwanag na isisilang pa, sa pag-asang nagbibigay-lakas upang makaraos siya sa umiiral na gabi, gabi ng paghihintay, gabi na kapag tumagal pa ay tiyak na ipapakawala ang lahat ng mga puwersang naghihidwaan sa loob ng tao hangga't sa katapusan ay matunaw ang kanyang katauhan. Kapag natauhan natin iyan--isip-isipin natin, kahit na pahapyaw--maliliwanagan tayo ukol sa napakadalas nating mapansin, ang pagka-katwa, at pati pagkalihis sa katinuhan, ng mga nagbibinata't nagdadalaga, at nga mga nagdadalantao. </li>

	<li>Talaga yatang kailangan na magpatuloy pa tayo sa kinagagawian ng ating pagmumuni-muni; bumaling sa  </li>

	<li>ipakita--at pagkakataon marahil mamaya, para sa isang mas malalim na pagtalakay--na meron ding tunay at palaging nananatiling posibilidad na maagnas ang buhay-tao. Psoibilidad na sa katapusan ay hmantong sa isang tuluyan na lumulubhang kahinaan, at hindi na mahintong pagkawala, ng kakayahang umaasa. 
<br><br>Sa isang balintunay na nakakagulat lamang sa isang mababaw na kaisipan; <i>kapag lalong hindi nararanasan na ang buhay ay pagkabihag, lalo nawawala ang pagkaangkop ng diwa na makita ang pagsinag ng liwanag na parang natatabingan</i>, mahiwaga, na bagpo pa magsimula ang anomang pag-aanalisis ay btid natin na siyang tahanan ng pag-asa.
<br><br>Hindi maipagkakaila, halimbawa, sa kaso ng isang "malayang isip" na nakababad sa naturalismo; kapag lalo niyang pinagsikapang pawalambisa ang ilang nakakasindak na pagkakaiba na umiiral sa daigdig (pagsisikap na, sa kasawiang-palad, ay palaganap nang palaganap ang tagumpay), at ikalat sa daigdig ang maputlang liwanag ng silid-komperensiya--at kapag, kasabay nito, ay lalo pa niyang pinapabisa ang kategorya na tinawag ko na sa ibang lugar na "natural lang 'yan" ...hindi maipagkakaila na itong "malayang isip" na ito--dogmatiko at istandardisado--ay ilalagay sa alanganin at, sa kahabaan ng panahon, ay aagawan pa ang karaniwang tao pati ng mga magasapang na simula ng pag-asang makalupa.</li>
	<li>Ngunit, sa tumpak na salita, tungkol sa ano bang pag-asa ang usapan? Ano ba ang eksaktong bagay na tinutunguhan? </li>
	<li>Nakaimportante, sa aking paningin, na indiin dito, bilang katumbas ng kasasabi ko lamang, ukol sa pagiging pagkabihag ng buhay-tao, na ang pag-asa ay may bukod-tanging <i>nisus</i>: Ito ay isang hindi masususpil na galaw ng loob na ang gawi at hilig ay lampasan ang lahat ng mga partikular na bagay na, noong una, ay para niyang kinakapitan. Mamama'y kailangan nating kilalanin ang tumpak at malinaw, mula sa panining metapisiko, kung ano ang sinasaklaw nitong punang ito. Subalid, mula ngayon, kaya na nating makita, na, ang tono ng "umasa ako," sa absolutong kahulugan, ay tahasang iba, sa tono ng "umaasa ako na." Itong tahansang pagkakaibang ito, ayon sa istriktong ebidensiya, ay dapat ituring na katumbas ng tahasang pagkakaiba na umiiral sa lahat ng pilosopiyang relihiyoso na ginigiit nag pagkakaiba ng "sumasampalataya ako" at ng "sumasampalayta ako na."

	</ol>
	<p>.</p><p>.</p><p>.</p><p>.</p><p>.</p><p>.</p><p>.</p><p>.</p><p>.</p><p>.</p><p>.</p>
</body>
</html>
